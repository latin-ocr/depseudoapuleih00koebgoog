ll

Codicibus descriptis iam ad propositum revertamur et de
pristina herbarii forma disputemus.

Codices L. et V. et C. his in rebus inter se consentiunt:

1) Singulis capitibus praescriptum est nomen plantae,
de qua agitur,

2) Deinde sequuntur herbarum synonyma.

3) Tum saepissime dicitur, quo quaeque herba loco
nascatur.

4) Saepe tempus legendi additur‚'

5) Remedia. ·

Ad 3 et4 notandum est non semper illas res loco tertio
vel quarto commemoratas, sed interdum remediis adfixas vel
in fine capitis adiectas esse. Descriptiones herbarum uberiores,
quae in editione vulgata leguntur, desunt. Interdum autem
herbae breviter describuntur. Imagines herbarum solis in cod.
L. et C. inveniuntur, illic variis coloribus, hic colore fusco
pictae, Quaeritur autem, utrum illae partes, quae codicibus
L, V, C communes sunt, in archetypo scriptae suerint necne.
Qua in re iudicanda non neglegendum est, in codice vetusto
M synonyma non inveniri. Atque ut recte de hac re iudice·
mus, simul considerare debemus, quid auctor libelli voluerit,
quae sit codicum auctoritas, quibus 'ex fontibus res haustae
sint. Cur hunc ordinem disserendi sequar, ex futura dispu-
tatione apparebit.

Ac primum quidem quaerendum est, num apud alios
scriptores antiquos herbaria commemorentur, unde aliquid
conicere liceat. Equidem loco Plinian0, cuius iam Dtto Rem:
dotauit itt &rieden sublitium pag, 228 mentionem fecit,
hanc rem illustrari mihi persuasum est. Legimus enim in
Plinii Nat, Hist. lib. 25 S 8 sq. haec: «Praeter hos Graeci
auctores prodidere, quos suis locis diximus, ex his Crateuas,
Dionysius Metrodorus ratione blandissima sed qua nihil paene
aliud quam difficultas rei intellegatur. pinxere namque
effigies herbarum atque ita subscripsere effectus; verum
et pictura fallax est coloribus, tam numerosis praesertim¹ in
aemulationem naturae, multumque degenerat transcribentium

 

